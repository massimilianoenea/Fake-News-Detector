José Ignacio Fernandez Navarro, biografo di Diego Godin, non dà per certo il passaggio all'Inter, ma in pratica ufficializza l'addio del difensore uruguayano. "Godin non ha chiuso alcun accordo con l’Inter. Ma la realtà è che l’Atletico ha fatto delle promesse al giocatore, dopo l’offerta del Manchester United, e non l’hai mai rispettate - si è sfogato su Twitter -. E dopo non ha fatto alcuno sforzo per rinnovare il contratto di Godin".
Il giornalista spagnolo si scaglia contro tutti coloro che stanno criticando il capitano dell'Uruguay, che va in scadenza di contratto a giugno. "Leggo con schifo coloro che ora criticano il giocatore - ha aggiunto -. E' così che trattiamo le leggende? E' una pena".